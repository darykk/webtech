<!DOCTYPE html>
<html>
<head>
<meta charset="UTF-8">
<title>Insert title here</title>
</head>
<body>

<h2>Tudni kell, hogy miért és mire jó a gyümölcs</h2>
<h3>Miért fontos, hogy minden életkorban és évszakban fogyasszunk gyümölcsöt?</h3>
<b>Hozzátartozik az étrendünkhöz:</b> mindenevők vagyunk, a fogazatunk erre predesztinál, mégis kevés gyümölcsöt eszünk. 
Nem szoktuk meg a gondolatot, hogy a gyümölcs is ad elég energiát, pedig nemcsak cukor, 
hanem minimális fehérje, valamint rost és vitaminok is vannak benne. 
Enélkül pedig nem lehetünk meg, a vitamin erősíti, ellenállóbbá teszi a szervezetünket.<br><br>
<h4>Hogyan, mikor fogyasszuk a gyümölcsöket?</h4>
Nagyon fontos, hogy az ember egy napjában van aktív, nappali és passzív, éjszakai időszak. 
Ez más-más igényt jelent energiabevitel szem­pontjából is a különböző napszakokban. 
Az éjszaka egy nyugalmi állapot: ekkor dolgozzuk fel az este bevitt táplálékot, reggel pedig úgy kelünk fel, hogy igényeljük az energiabevitelt. 
Ehhez szorosan kötődik a reggeli vízivás, gyümölcsléfogyasztás.
<br><br>
Reggel érdemes tehát valamilyen lédús gyümölcsöt vagy abból készült levet fogyasztani.
 Napközben mindenkinél van egy kézitáska: ebbe érdemes egy almát vagy körtét is betenni, esetleg egy kis dobozos gyümölcslevet, 
 ami épp elég, ha hirtelen meg­éhezünk vagy leesik a vér­cukor­szin­tünk. Egy gyümölcs, gyümölcslé elfogyasztása után biztosan kibírjuk a következő étkezésig. 
 A gyü­mölcs­ben pedig az a jó, ha frissen, nyersen esszük. Ilyenkor van meg benne a legtöbb beltartalmi érték és íz.
  Sajnos meg­szoktuk, hogy cukrozzuk a gyümölcsöt, például az epret, mert az úgy jó – de voltaképpen azért úgy jó, mert nem éretten fogyasztjuk.
   Egyébként szerintem ilyenkor is sokkal jobban ki tudnánk hozni az ízét, például egy kevés likőrrel. 
   Vagy az almát egy kis vajon karamellizálva is megkaphatjuk az édes ízt.<br><br>

De én azt kérdezem, hogy miért nem esszük meg inkább egészben, frissen a gyü­möl­csöt? 
Télen idényjelleggel befőttet lehet enni, de például olyankor is van diónk és természetes eljárással készült gyümölcslé. 
Igazán jóízű paradicsomot, paprikát ugyanis ilyenkor biztosan nem fogunk kapni. Nem kell epret enni januárban –  nincsen beltartalma, és tulajdonképpen egy
liter vizet veszünk ezer forintért.<br><br>

Szerintem az emberi test működésének fiziológiájában kell jártasságot szerezni ahhoz, hogy tudjuk, 
mit, miért és mikor együnk. Télen a test 36,5 fokos hőmérsékletének fenntartásához kellenek a zsírosabb ételek 
(és persze a vitaminok is, a C-vitamint ilyenkor a leg­kön­nyeb­ben valamilyen gyümölcslével vihetjük be a szervezetbe),
 de nyáron, a melegben nem tudjuk feldolgozni a nehéz táplálékot. Ilyenkor kell a sok gyümölcs, zöldség, 
 ezekből pedig azt keressük, ami épp frissen és lehetőleg itthon terem.<br><br>

<h3>Tanács</h3>
Ne főzzük a gyümölcsöket, ha mártást készítünk, inkább kézzel nyomjuk át szűrőn – így a rostanyag és a vitamintartalom, 
amely hőkeze léskor elveszne, megmarad. A meleg, tejszínes gyü mölcslevesekkel is a lényeget veszítjük el – 
ha a spanyolok hidegen fogyasztják a gazpachót (hőkezeletlen zöldségleves), akkor a gyümölcslevest is lehet így. 

</body>
</html>